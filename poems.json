[
  {
    "prefazione": [
      {
        "title": "PREFAZIONE",
        "text": "“Così le belle parole creano una bella natura”\nCon questa citazione di Masaru Emoto, l’autrice apre la sua raccolta di poesie \"Al Porto\", sottotitolata:  di acque, di Terre, di Amori.\nLa prima volta che ebbi l’opportunità di leggere l’opera che affonda le radici nell’atavica Terra del Sulcis, ragionai sulla veridicità della suddetta dichiarazione.\nCi sono poesie che ascoltiamo con piacere, altre che non riusciamo a comprendere nella loro plenitudine, ci sono poesie che vorremmo declamare all’occasione, infine, poesie che come la tela di un pittore ci scuotono mediante un fremito di vita.\nQualcuno un giorno disse: “Il poeta è un pittore che dipinge con la penna”, concordo pienamente e aggiungo che prima di dipingere intinge la penna nel cuore. Ho letto le poesie una di seguito all’altra e mentre leggevo, nel sospiro della notte, ascoltavo suoni, respiravo profumi, vedevo Cius leggeri in laguna, uccelli librarsi in volo e anime raccontarsi sino a mettersi a nudo.\n“Le belle parole” creavano “una bella natura”, quella che Duilia Dias mi mostrava prendendomi per mano senza fiatare.\nTra i versi di “Acquea è l’anima” sfioravo la libertà e l’anima mia mutata in respiro si univa alle acque eteree.\nNel “Ballo Tondo” trovavo un passaggio di verità inoppugnabile tanto quanto la vita stessa. “Ha le sue regole come ogni cosa anche la gioia”. Prenderne coscienza aiuta a vivere in maniera consapevole, perché anche la gioia va compresa, rispettata e gestita.\nAmmiravo il mare. Mare da “attraversare” mare “ fermento di poderose acque”, mare “con le sue barche ferme in laguna, in una notte che resta”, negli occhi e nella mente.\nIl mare spesso presente come scenografia mi invitava a guardare “tre uomini invidiati dai gabbiani che pescano cefali” ad Is Solinas.\nIl titolo \"Al Porto\", preso dal titolo di una sua poesia, è un invito a entrare nel suo mondo giacché il porto altro non è che il luogo della parola, dello scambio e della traduzione della propria realtà,la poesia da dove tutto parte e dove tutto arriva, la poesia da cui l'umanità è partita per il suo viaggio esistenziale e a cui tende ritornare.\nSempre profondamente positiva l’espressione poetica dell’autrice è custode di frammenti che incantano e nel contempo insegnano.\n“Siamo unici e soli” (C’è un pensiero) tuttavia “ ci parliamo se ci amiamo, ci sentiamo se ci amiamo...e ci amiamo, se ci parliamo, ci amiamo se ci sentiamo”. Così non siamo davvero soli. È ciò che si evince. L’amore è segreto e presupposto per non esserlo.\nLa Natura raccontata in tre delle sue essenze ancestrali: Acqua, Terra, Amore, è bella perché le parole intinte nel cuore sono frutto di una contemplazione sincera e mai artefatta. Attraverso questi versi la Natura comunica con il lettore, lo riconduce ad un linguaggio spirituale spesso trascurato o dimenticato in un silente e sofferente anfratto dell’anima. Procede nell’intento accompagnandolo in un percorso introspettivo che viaggia su un binario divergente dall’usuale spirito delirante e irrequieto al quale ci si conforma scrutando fugacemente e assaggiando appena le semplici meraviglie attorno a noi.\nTempo. La poesia dell’autrice non ha limiti temporali e senza badare al tempo che scorre inesorabile, dev’essere gustata.\nMa ci rammenta che “altre stagioni non ci aspettano e che tutto ciò che potevamo dire non l’abbiamo detto” (Aspettando la pioggia) e “quando cadrà la pioggia smetteremo di aspettare e senza pensiero incominceremo a vivere”. Impossibile non riflettere a riguardo.\nIl tempo fugge, verità insindacabile. Ciò nonostante dobbiamo viverlo e non subirne gli effetti. Ne consegue che dobbiamo fermarci un istante.\nAscoltiamo, osserviamo, meditiamo, amiamo, prendiamoci i nostri attimi d’eternità e plasmiamoli insieme all’empirea bellezza che ci circonda.\nIn questo modo vivremo, in questo modo percepiremo la nostra anima, in questo modo saremo padroni e non schiavi del tempo.\nNoi e la Natura in perfetta simbiosi torneremo ad essere un’entità grandiosa com’è disegno che sia, dalla notte dei tempi.\nDi Acque, di Terre, di Amori.\nDi purezza, di forza, di passione, nutriremo l’anima leggendo i versi di questa raccolta figlia e madre di una “bella natura”.\nMa oltre queste mie considerazioni, che sgorgano spontanee dalla mia visione di lettrice  e scrittrice , mi piace mostrare qui di seguito una sorta di carta d'identità poetica di Duilia Dias riportando uno stralcio di corrispondenza  in cui alle mie domande sulle origini della sua fonte poetica, nate dall' entusiastico stupore per la sua lettura, l'autrice così mi risponde:\n \n“Sin da bambina, nelle mie prime esperienze di viaggio in automobile, soprattutto nelle ore dell'imbrunire e della notte, ho sperimentato la possibilità,   poi ripresentatasi via, via, anche in età adulta, di percepire il mondo che  scorre intorno con coordinate completamente diverse da come la consuetudine le fa apparire in una accettata realtà. Percorrendo ad esempio una strada praticata altre volte, che da ovest a est entra in città intersecando l'orizzonte di case parallele e piazze, oppure passando per il lungomare da nord a sud, mi capitavano dei momenti di mancamento di coordinate. Era come se la mente perdesse i suoi abituali parametri cognitivi e si avvalesse fittiziamente di coordinate nuove. In quei momenti la realtà intorno cambiava radicalmente, diventava esotica, pronta a farsi conoscere in modi nuovi, tutta da riesplorare. La mia fascinazione, in tali occasioni, era tale che anche il mio ruolo cambiava. Non ero più passiva spettatrice, spesso anche un poco mortificata magari da brutture che scorrevano, ma artefice di una magia creativa che mi consentiva di rivoltare e ricomporre la realtà in modo per me del tutto più affascinante.\nQuando ho incominciato a scrivere poesie e ho iniziato a pormi domande su quale fosse il luogo misterioso da cui mi provenissero i versi, mi sono tornati alla mente quei miei mitici, brevi ma intensi, viaggi in cui perdevo le coordinate e mi si offriva l'opportunità di esplorare la realtà dandole io nuove ed esotiche possibilità. Giunsi  alla conclusione che sì, poteva essere probabile che il mio bisogno di poesia nascesse da questo momento incantato di riscoperta del mondo liberandone nuove reinterpretazioni. Mi si è posta anche la possibilità di accettare l'assunto  che  chi scrive poesie rappresenti una  delle tante scaturigini dell'inconscio collettivo che prende corpo, filtrando paure ed esaltazioni della società, in narrazioni: favolistiche, pittoriche, musicali. Così come l'acqua piovana, filtrata dalla terra, poi riemerge creandosi varchi sorgivi, così anche la poesia può emergere qua e là da filtrazioni dell'Io collettivo. In tutte le possibili e  sconosciute origini una cosa è certa: la poesia è indissolubilmente legata allo studio che il linguaggio opera su se stesso. I miei versi infatti devono tutto all'importanza creatrice che ho attribuito alla parola. Il mio insegnante  di filosofia mi ha battezzato alla sacralità della parola. Non aveva scrupoli a redarguire e umiliare gli alunni che non si abituavano a cercare le giuste e appropriate parole per esprimere i concetti che si volevano esprimere. Si disgustava quando, interrogandoci, anziché offrirgli acqua sorgiva (parole opportune ricercate da noi per esprimere dei nostri concetti) gli offrivamo acqua di pozzanghera. Ho sempre amato leggere libri fin da quando avevo nove anni. Ma fu solo dagli anni di quella docenza  filosofica  che ho approcciato alla lettura con spirito diverso e ho iniziato a scegliere e a volere quell'espressività delle parole che meglio vestivano il mio mondo di significati. E infine c'è anche mia madre. Sì spesso infine ci sono le madri con le loro impronte a farci percorrere un sentiero. Come tutte le madri in genere, da piccola mi raccontava le favole. Ma il suo non era solo un raccontare, era anche interpretare. La favola, che spesso si ripeteva perchè il suo bagaglio di tradizione orale non era poi tanto vasto, e che poteva avere tre, quattro ma anche sei personaggi, veniva da mia madre interpretata in ogni ruolo. Modificava la voce non solo a ogni personaggio che cambiava ma anche entro lo stesso personaggio, a seconda dell'umore e della drammaticità del momento. Per la mia fantasia di bambina era una bomba, altro che cinema! E ripensandoci  mi viene da attribuire a quelle esperienze di narrazione-interpretazione, l'insediamento in me di quel bisogno di  esprimere le diverse voci e le diverse luci di uno stesso oggetto della mia espressione. Spesso infatti constato quanto mi piaccia trasporre il mio linguaggio tra reale e virtuale e viceversa e dopo questi bagni osservo se la sua essenza interiore si è vivificata al punto da  essere pronta all'esplosione rigenerante dei suoi significati.”\n"
      }
    ]
  },
  {
    "indice": [
      {
        "description": "INDICE",
        "title": "poesie di Acque",
        "text": "- E' questo il giorno\n- Est custa sa dii\n- Is this the day\n- Della posa, del volo\n- Quando parlo di mare\n- Cius\n- Notte\n- Dove bene si rispecchia il cielo\n- La tua musica\n- Lune....Acque\n- Reti\n- Arretzas\n- Nets\n- Al porto\n- Acquea è l'anima\n- Mi immergo dalla barca\n- Lo stagno\n- La spugna\n- Pomici sulla sponda\n- Dove il mio mare\n- Tessendo su acquee trame\n- Riva\n- Golfo\n- L'impositivo dolce abbraccio dell'onda"
      },
      {
        "description": "INDICE",
        "title": "poesie di Terre",
        "text": "- Una visiva musica ascolto\n- Vento\n- Pendio pietroso\n- Corolla\n- Corodda\n- Corolla\n- Sul fiore\n- Alìmo\n- Dalla calda ombra\n- Davanti a filigranate fronde\n- Colombi\n- Il fiore azzurro dell'erba viperina\n- Fiori di cardo\n- Eppure mi è sembrato\n- E puru m'esti partu\n- Yet i seemed\n- Moltitudini\n\n- Papavero\n- Alberi viaggiatori\n- Sa Matta 'e su Cumpingiu\n- Vedrò crescere le spighe\n- Villaggio\n- Transitano qui\n- C'è un pensiero\n- Un vascello"
      },
      {
        "description": "INDICE",
        "title": "poesie di Amori",
        "text": "- Come lavorio muto di rondine\n- Voi stelle\n- Zaira\n- Corre Daniela\n- Antioco\n- La tua vigna\n- Ballo tondo\n- Ballu tundu\n- Round Dance\n- Avresti detto\n- Farò un viaggio con te\n- Ap’ a fai cun tui unu biaxi\n- I will make a journey with you\n- C'è una foschia\n- Il tepore del giorno\n- Da dove viene quest'aria?\n- La via\n- Dove tu guardavi\n- Ora\n- Con alchimistiche parole\n- Aspettando la pioggia\n- Più di tutto\n- Ciò che mi hai dato"
      }
    ]
  },
  {
    "poesie": [
      {
        "title": "Di Acque"
      },
      {
        "title": "È questo il giorno",
        "text": "\nDanzi di mattinale lavorio\t\ntrampoliere nello stagno\ndove l'acqua margina gli scirpi \neppure istanti fa\nle ali tue spiegate\na rotta di stormo\ncomandavano il volo\ne planavano su un nuovo giorno\n\nIl tempo, il giorno\nche sarà per te?\nPer noi è icona\nogni volta cade e si frantuma\ngranelli di memoria\nciò che resta\nsi specchiano l'un l'altro\ndonandoci l'abbaglio, la finzione\nPer te non sarà\nquesto credere disilluso e doloroso\nma impegno ad esserci\nnell'istante che ti dice \"Io t'ho voluto\"\nsemplice esercizio di risposta\nsentendoti\ngenitore ed anche figlio\namante e amato\nnello strano mondo che t'avvolge\n\n\nRaspi il fango e voli\ne voli per tornare al fango\nnutrendo il tuo orizzonte\nè questo il giorno\nnon si frantuma\nma sempre ti risponde\nne senti le carezze sulle piume\nti vuole ancora e sempre\ncon tutta la sua luce.\n\n"
      },
      {
        "title": "Est custa sa dii",
        "text": "\nallas  de chitzanu marrai \nmengoni in su stani\naundi s'àcua sa tzinniga infundit\ne puru imoi pag'ora\nis alas tuas obertas\na prua de truma\ncumandaiant su bòlidu\ne pigantaiant faci a una dii noa.\n\nSu tempus, sa dii\nita at a èssi po tui?\npo nosu est cona\n dònnia borta arruit \ne si spimpirinat \ngranus de memória \nsu chi abarrat\ns'isprigant a pari\ndonendisí s'allùinu su fingimentu.\n\nPo tui no at a èssi\n\ncustu crei befau e dolorosu\nma tarea a nc’èssi\nin su ratu chi ti narat\n\"Dèu t'apu bófiu\"\n esercítziu simpli de arrespusta\nsentendidí \nbabbu e fintzas  fillu\namendi e amau\nin su mundu istramu chi t' imbòddiat\n\nArraspas su ludu e bolas\nbolas po torrai a su ludu\n\tnudriendi s' orizonti tuu.\t\nEst custa sa dii\nnon s' arrogat\nma sèmpiri t'arrespundit\nndi intendis in sa pinna is caríngias suas\nti bolit sèmpiri tambeni\ncun totu sa luxi sua.\n\n"
      },
      {
        "title": "This is  the day",
        "text": "\nYou dance in your morning labor\nwader in the pond\nwhere the water borders the Marsh Grasses\n yet moments ago \nyour wings spread  \nat a flock’s course\nthey commanded the flight\ngoing towards a new day   \nTime, day\nwhat will it be for you?\nfor us it is an icon\neach  time it falls and shatters\nspecks of memory\nwhat remains\nthey mirror each other\ngiving us the glare, the fiction\n\nIt won’t be for  you \nThis disillusioned and painful belief\nbut  commitment to be there\nin the instant he tells you “I wanted you”\nsimple answer exercise\nfeeling you like\nparent and also child\nlover and beloved\nin the strange world that surrounds you\n\nYou scrape the mud and fly\nAnd fly back to the mud\nnourishing your horizon\nThis  is  the day\ndoes not shatter\nbut he always answers  you\nyou feel his caresses on the feathers\nhe wants you  always and again  \nwith all his light.\n\n"
      },
      {
        "title": "Della posa, del voloy",
        "text": "Maschili voci si porgono al molo\n\t        si espande l'aurora  \n                   sulla placida aria marina\n\t        creature oltrestrane adagiano\n                   sulle dolci correnti la loro esistenza\n                   poi spiccano il volo\n\t        chiamate lontano\n\n\t\t\t           io qui distante\n                                             su detritiche sponde\t\t\t\t         \t\t\t\ttra inusati natanti\n\t\t\t           che più non beccheggiano all’acqua\n\t\t\t           e all’arsura di luce consumano\n\t\t\t\tla loro memoria\n\n\t\t\t\tuna domenica, un attonito giorno,\n\t\t\t\tmi dona inatteso \n\t\t\t\ttra lacere trame il vivo disegno\n\t\t\t\tche il torpido cuore dilata\n\t\t\t\te inette le mani protende per loro\n\t\t\t\tcreature che osano e ignorano il dolo,\n\t\t\t\tnello sguardo ammirato all’onda infinita\n\t\t\t\tdella posa, del volo."
      },
      {
        "title": "Quando parlo di mare",
        "text": "Quando penso al mare\npoggio  il capo\nsul fragrante grembo  di mia madre\ne veleggiano idrozoi\nerranti i miei pensieri\nspiaggeranno  lo so\nin un lontano lido\nnessun li fermerà predòne\nma solo la marea col vento\nnel ciclante loro\ne perturbante idillio\nQuando parlo di mare\nvivo il mio battesimo di donna\nvedo bellezza in ciò che s'allontana\ngoverno palpito che troppo s'avvicina\nannuso sempre il vento\ne so di tante storie.\n"
      },
      {
        "title": "Cius",
        "text": "Ciarl, cierl, ciorl\nblaf, blef, blof\nprore diverse rispondono\nal fraseggio notturno dell’acqua\nvecchi Cius\ngusci di legni leggeri in laguna\ni remi ai fianchi, rimasugli di smagli\ndisordine e cordami\nun forte odore s’intride\na ricordo di un ebbro andare\nincontro alla bocca prolifica\ndel mare più grande\nal vento, alle torme di queruli uccelli\n\nCiarl, cierl, ciorl\nblaf, blef, blof\npoveri Cius vuoti gusci nella notte\nun’umanità è andata \nincontro al suo tramonto\nverso le isole Bovine\ne nessuna attesa sul lungomare Sulcitano\nnessun vivo ricordo\nnon si sente parlare\npiù di pesca ormai ma d’indennizzi\ntra i filari di questi fantasmi\ntransita un vecchio in piedi ai remi\na prua seduta la sua donna\navanza silenzioso guidato da timide luci\navanza  quasi più non si vede\ne non so più come farò\na ricordare il suo esiguo sincero pescato.\n"
      },
      {
        "title": "Notte",
        "text": "Notte\nbarche ferme in laguna\nsu acque placate\nali non volano\nNotte\nocchi che distano\nnascosta la luna\nNotte che resti\n\nNotte\nniente promesse\nlampioni bisbigliano\nsu passi che sostano\nNotte\nsopite speranze\nNotte che resti\n\nNotte\nluci sull’acqua\nbagliori che tremano\nterra che scivoli\nNotte che resti\n\nNotte\nfragranze di ìnule\ntra il mare e il cammino\nricordi che sognano\nseme acerbo che cadi\nNotte che resti.\n"
      },
      {
        "title": "Dove bene si rispecchia il cielo",
        "text": "L'acqua alla vita\ne le braccia alle reti\nIs  Solinas, tre uomini pescano i cefali\ne i gabbiani li invidiano\n\nantichi gesti e richiami\nragazzi paiono intenti\nin un gioco pacato\ncon fare  per loro lo stesso\nda tanti anni prima\n \nAcque racchiuse\ndove bene si rispecchia il cielo \nscivolano gli orti\ndalla lunga collina che il mare nasconde\ne il brillio dello stagno\ninvade le siepi, le vigne\ne il Settembrino turgore dei frutti \n\nIl mio sguardo è sognante\nsu questo universo  serbato\nsulla luce ancora inviolata del luogo\nsu questi uomini\ne la loro caparbia innocenza\n\nMuterà forse presto \nil tempo immutato\nforse qui presto \n\n\nalla bellezza \nnon si darà più luogo\nnon si specchierà più il cielo\ne il mio sogno non troverà dimora\n\nma di luce spore ovunque \nessa sparge in abbondanza\nsenza timore attenderò\ncoltivandone la gioia\nche  in molte anime abbia germoglio\ne in più luoghi spadroneggi\nd'infinito il suo respiro \ncoltivandone memoria.\n"
      },
      {
        "title": "La tua musica",
        "text": "Com'è ariosa\nla tua musica\ndi spazi più veri\ndi presenze e di sentire più veri\n\nLa tua pausa gravida\ncome gravida è la riva \nall'infrangersi dell'onda\n\nRichiamo d'universale anima\nvoce di marea profonda\nChe sarei?\nche farei se non cercarti\nconchiglia nella rena?\n\nLa grazia \ndel tuo offrirti\nperpetuo respiro d'aurora   \n\nLo stupore\ndel tuo contatto alieno\ntra le mani\n\nLa meraviglia\ndi questo trovarti\nmusica bella tra infiniti suoni\n\nil mistero\ndi questo inafferrabile\nnostro comunicare\nmi tiene desta\n"
      },
      {
        "title": "Lune….acque",
        "text": "Lune sempre diverse\nle nostre spalle accarezzarono\nsu questa vecchia barca\nacque sempre diverse\nle nostre reti deflorarono\ne lune e acque\ntessute nella nostra memoria\nsolcammo di remi la vita\ntra golfo e laguna\n"
      },
      {
        "title": "Reti",
        "text": "Ho cucito reti vaste\ntante la mia vita\ne tra le dita il passo\ndelle mie speranze\ntesseva e il mare\nvi scorreva lasciandomi i ricordi\n\nho tirato reti vaste\ntante la mia vita\nho urlato al vento\nmaledizioni e gioie\ne alla banchina\nhanno smagliato\nle mie dita tutto\nmaestrie di padri\ndi mogli le pazienze\ndi figli le domande\ne dei pesci compativo\ngli ultimi battiti di branchie\ndonandomi le nobili scaglie\nl'ultimo brillio\n"
      },
      {
        "title": "Ora non urlo più",
        "text": "non ricucio le speranze\nsolo per banchine\nva il mio  passo\ne mentre attendo\ndi offrire dialogo a qualcuno \nil vento e il mare\nsenza  governo mi fan gioco\nspingono da poppa i giorni miei\nin direzione di una rete tanto vasta\ninesorabilmente  avverto\nla loro progressiva lontananza.\n"
      },
      {
        "title": "Arretzas",
        "text": "Arretzas  apu cosiu mannas,\nmedas, sa vida mia,\ne, intr' e is didus,\nde isperas su passu\ntessiat e scurriat  su mari\nlassendumì is arregordus.\n\nArretzas apu tirau mannas,\nmedas, sa vida mia,\nfrastimus e prexus\na su bentu apu  itzerriau ,\na sa banchina\nant ismagliau \nis didus mius totu\nsabiesa de babbus,\npassiéntzia de mamas,\npreguntas de fillus,\ne de su pisci lastimamu\ns'úrtimu bàtidu\nde is cragastas \ne de s'iscata\ns'úrtimu scincidhu.\n\nImoi no itzérriu prus,\nprus non cosu is isperas,\nsolu  in su molu \nbandat su passu miu\ne in su mentris chi abetu\nde donai fuedhu a calincunu\nsu mari e su bentu \nchen' e ghia mi fàinti giogu,\nde pupa ispingint is diis mias \nfaci a un'arretza\nmanna  manna,\na marolla  mi ndi sàpiu \nde s’andai insoru \nsèmpiri prus atesu a pagu a pagu. \n"
      },
      {
        "title": "Nets",
        "text": "I sewed wide nets\nmany in my life\nand between my fingers the transit\nof my hopes\nweaved and the sea\nran on them leaving me the memories\n\nI stretched wide nets\nmany in my life\nI shouted to the wind\nwoes and joys\nand at the pier\nmy fingers all\nsnagged\nfathers' prowesses   \nwives'   forbearance\nchildren's questions\nand of the fish I pitied\nthe last pulses of the gills\ngiving me the noble scales\nthe last bright\n\nNow I do not shout anymore\nI do not sew my hopes\nonly through piers\ngoes my step\nand while I wait\nto offer my dialogue to someone\nthe wind and the sea\nungoverned  joke me\nthey push  from astern my days  \ntowards a so wide net\ninexorably I feel\ntheir progressive distance\n"
      },
      {
        "title": "Al porto",
        "text": "Al porto\nora che è sera \nvento e luce calati\nora che il mare e il cielo \nsono unica cosa\ne non c'è  sopra né  sotto\nma un solo umido buio che avvolge\n\nAl porto\ndove luci attendono tremule\nla testimonianza del viaggio\ne le parole e i verbi\noffrono un senso\nche sembrava perduto\ncome il mare dà il sale \ncarezzando la terra\n\nAl porto\nmi sento di sale\nsono ogni inondare ogni arsura\nogni attracco ogni salpare\ne vedo il viaggio delle parole\nche da qualcuno vengono a me\ne da me a te, a loro\nsi posano e vanno\ndal porto  ad un porto.\n"
      },
      {
        "title": "Acquea è l'anima",
        "text": "l'ho  compreso\nfin da  bambina\ncon  i  piedi  allo sciabordio  del mare\nche  all'acqua  porgevo\nle  mie  aspirazioni \ntendeva  lì la mia vita \ndove le dita  diventavano  avorio\ne un richiamo visivo, sonoro, olfattivo\nun  respiro  mi si offriva  ed  offrivo\nnon avevo bisogno  di un foglio\nentro  una  chiusa  bottiglia   \nnon affidavo \na un destino  lontano\ni miei  sogni\nsapevo  di  ritrovarli  lì\nsempre  in quel  respiro\n\nl'ho  compreso\nche  acquea  è  l'anima\nquando  un giorno  vidi\ndi mia  madre  amata\ninariditi  i flussi  acquei \ne nei  suoi occhi  spegnersi\nbrillante  luce\ngridai  \"Dove va l'anima tua?\nDove va così  lontana?\"\nNell'infinito  ignoto\ne nel  mio  respiro\npoi  mi  risposi\n\nsi  nel  mio  respiro\nche  unisce  me a queste  acque\ne terre e  amore\nvento  che tutto  sembra\nsublimare  e  involgere\n \nAcquea é l'anima\nvivo specchio  d'universale  luce\nla  vedo entrare\ndalla  bocca  di corrente alla  laguna\ne verso  l' opposta  uscita\nscorrere  libera  giocando\nad assemblare  vite\ne farle  cantare  insieme\nprepotente\nma  delicata  e  fragile\nbasterebbe  fermare \nquel  gioco in un sol punto\ne Lei  sparirebbe  a noi\nfuggendo altrove\nnelle  universe  sfere\n\na richiamarla  poi \nserve  un bacino  fondo\ndi consapevolezza \nrispetto e amore\ngrembo accogliente\ndel suo  potente\nma delicato e  fragile\nrespiro \ne sopratutto sogni da affidarle\nintenzioni  buone\ndi gratitudine  rigonfi semi\n"
      },
      {
        "title": "Mi immergo dalla barca",
        "text": "Mi immergo dalla barca\ndell' àncora tenendomi alla cima\nimmenso grembo acqueo che m'accoglie\nspaventa i miei occhi\nil profondo blu che avvolge e disorienta\nio al centro della tua grandezza\né più che un battesimo\nun concepimento\nsolo ora so di esistere\nin te che  mi dai anima\ne mi nobiliti\nin te che mai potrò conoscere del tutto\nla tua corrente mi attraversa\ncome fiume di luce\nplanctoniche vite\ninfinità trasporta\nsento mi nutrirà d'amore\nsei solo mio mare\nnon ho timore più di esistere\nsei solo mio\nmare\nSospesa sulla barca\nche ormai \nnon posso più starti lontana\nvedo da qui la tua inquietudine\nle isole figliastre che t'infettano\nil progressivo tuo corrompere\nnon eri solo mio eri di tutti \nma ciò vuol dire eri di Nessuno\nNessuno conobbe la tua nascita\n\n\n\nNessuno ti sferrò il suo colpo\ne defraudò il tuo vivere\nIo  di te ho pensiero  \ncome seme di serbata gioia\nmi trascinerà la tua corrente\ncedendomi in risacca\nsulle rive di un' isola salvata\ndov' è pur sublime essere granello\nche la tua presenza\nperpetuamente inonda.\n"
      },
      {
        "title": "Lo Stagno",
        "text": "Sullo stagno\nretromarino\nadagia l'avocetta\nl'eleganza del suo passo\ne d'oro e di rame l'affonda\nluce d'acqua nel tramonto\n\nsi distendono le ombre\na imporre quiete su ogni cosa\nsi frena il vento\ned é tregua al prostrato mormorio di steli\n \ndel cibo l'ultima ricerca\nprima d'accudire\nper il sonno il suo piumaggio\ned é pace d'una religiosa attesa\ncome d'amore\nche tutto dà\ne pur la fine sua contempla\n \nma da quei silenzi non lontana\nl'onda con fragore si distrugge\nnella notte che avanza\nil mare  è scosso\nper  inquietudini profonde\nsi spinge e si ripiega\nnella sua condanna\ne tutte le energie\nsembra voler infrangere\nora che è mutata la sua luna\n \n\nle sue acque avanzano\nsfondano l'arenile\naprono l'ingresso per lo stagno\ne s'addentra tra gli scirpi la corrente\nd'un rinnovato rigoglio di vita\nl'avverte l'avocetta\nmentre attende nella pace\nil suo proficuo giorno\n"
      },
      {
        "title": "La spugna",
        "text": "Che ha fatto il mare?\nSgomento\nper lungo orlo di costa\nplastiche in logorio e frantumi\nsovrastano sabbie\nimmondano\ntappeti e cuscini di fiori\n                                                               rigetta il mare così\n                                                               più lontano che può\n                                                               i prodotti dell'uomo\n                                                               come cosa non sua\n                                                               scarto che opprime\nRiprendendo il mare\ndel suo gioco il costrutto\nspiagge all'antico scoglio denuda\narmonici assetti sconvolge\ninerme e sospesa\nogni cosa il suo urlo ricorda\n\nMi fermo davanti a una spugna\nal sole relitto\nsopra un foro di roccia\nha germe di sogno\nintatta bellezza mi canta \nancora profuma\n                                                               è il sacro disegno del mare\n                                                               che prende e ridà\n                                                               che strappa e ricrea\nè respiro di pena e speranza\nun'anima che ha bisogno dell'anima\nun soffio di vento mi arriva.\n"
      },
      {
        "title": "Dove il mio mare",
        "text": "Dove il mio mare\nl'argonauta propelle la sua fragile  culla *\nnavigando su brillio d'infinito\n  \nDove il mio mare\nnon  piovre e tritoni \nma piccole e strane creature\nsi muovono a dirmi grandezze d'ignoto\n\nall'alga ancorato\nl'ippocampo ha il marsupio ricolmo di prole\narpeggia la pinna dorsale\ne il grembo contrae\nliberando molteplice prole\nguardo impotente ogni vita\nche non potrà più salvare\n\nDove il mio mare\nfermento di ponderose acque\ndove tutto vuol giungere\ne precipita a compiersi immolando memoria \n\ne acque cantano\nun oltremondo che vertigine dà e che aliena\nsovranità di canto sirenico la  mente assorda\ngravità ne subisco in precipizio d'amore\ne tutto qui perdo\n \nil mio senso riapproda\nsulla costa rugosa\ndove invade\ne rivola la spuma dell'onda\nlacrime salse che solcano il viso\n\n\ndove il mio mare\nuna continua voce\nun'infinita luce avvolge e trascina\nme minuscola esistenza\ninsieme a tutto\na farne e sentirne\nl'immensa sua grandezza\n"
      },
      {
        "title": "Tessendo su acquee trame",
        "text": "Imbruniscono i colori del giorno\ne già rivola  tua luce luna\ntessendo su acquee trame\nun disegno cangiante\ndi bellezza e di pace\n\nil mio occhio lagunare\nguarda il cielo\ncome un bimbo guarda\nla madre sua\nche lo sostiene\n\nuna barca e un cormorano\nin direzioni opposte\nsfilano a raso su di me\nspole d'ordito\nper vitale predazione\nche in me ha da compiersi\n\nora son quiete le acque mie\ne respiro  di un respiro d'abbandono\ne non c'è più affanno luna\nché da te attingo\nil materno latte \nper la  notte.\n"
      },
      {
        "title": "Riva",
        "text": "Esplosa la garìga\nalla marina, al sole\nesplora la lucertola\nil suo sentiero breve\nal sole che oggi rende\nallegra ogni esistenza\n\ns’indora l’arenaria\ntra castòni d’elicrìso\ne lo zònabro v’immerge\nla sua livrea vivace\n\nil gòngilo s’affretta\nsulle cocenti sabbie\ndistratto spettatore\ndi questo vasto mare\ndi sonorità soffuse che dilata\n\ne la riva\ndolce linea\nlimite del sogno\nè per chi ha incanto\ndavanti al flusso suo\nazzurro che dilava\nerode e sperde  ogni memoria\ne in orizzonti altri si protende\nebbro di mille\ne mille voci\ndi bellezza insieme\nsospesa e vana\nogni sua\nbrevissima parola.\n"
      },
      {
        "title": "Golfo",
        "text": "Per dodici soli attraversammo il mare\nin su in giù dispersi \ntra sideree luci e tenebre abissali\nquando scorgemmo infine terra in lontananza \n                                       \nl’occhio di un golfo verde ci guardava\nstorditi vi giungemmo e increduli\nvedi quest’isola e poi quella\ndicesti  sono la porta sua\nvedi come s’acquieta l’acqua\ne come il fondo si schiarisce\n                                           \nil golfo le sue braccia aprì irsute di palmizi\nla nostra stanca prua accogliendo\ncome perduta figlia ritrovata\n\nche il mare sia una casa\nuna dimora così soave\nci dicemmo nell’accudire il giorno\ne il golfo ci parlò dal genio suo\nin crepitio di focolare a sera\n                                          \nloro asilo cibo e scienza avrete qui ad una condizione\nin profonde acque anime riposano\nvedrete loro nel rispecchiare stelle\nse male non turbate la compagnia\nessa vi guiderà ad evitar lo scoglio\na far cordami dai palmizi\na pescar là dove pescano gli uccelli\na far colori con ìnule e con murici\ne nulla mancherà al vostro vero vivere\nneanche il vero amare disse\nperché amare non è patire la tempesta\nma credere e vedere\nl’occhio felice di un lagunare approdo.\n"
      },
      {
        "title": "L’impositivo dolce abbraccio dell’onda",
        "text": "L’impositivo dolce abbraccio dell’onda\ni n d o r a\nil corrugato scuro scoglio\n\nSorrisi d’infinita gioia\ndel mio vivere in te\ndel tuo vivere in me\nsi slargano in candide spume\n\nMi avvolge perpetua\nla voce del mare\n\nTu che mi parli\nmi rimproveri dolcemente\nmi fai compagnia\n\nScorri lieve in bagliori di pace\nmi parli, mi parli ancora\nm’indori, mio amore\nmare splendido della mia sera.\n"
      },
      {
        "title": "Pomici sulla risaccaa",
        "text": "L'acqua alla vita\ne le braccia alle reti\nIs  Solinas, tre uomini pescano i cefali\ne i gabbiani li invidiano\n\nantichi gesti e richiami\nragazzi paiono intenti\nin un gioco pacato\ncon fare  per loro lo stesso\nda tanti anni prima\n \nAcque racchiuse\ndove bene si rispecchia il cielo \nscivolano gli orti\ndalla lunga collina che il mare nasconde\ne il brillio dello stagno\ninvade le siepi, le vigne\ne il Settembrino turgore dei frutti \n\nIl mio sguardo è sognante\nsu questo universo  serbato\nsulla luce ancora inviolata del luogo\nsu questi uomini\ne la loro caparbia innocenza\n\nMuterà forse presto \nil tempo immutato\nforse qui presto \n"
      },
      {
        "title": "Di Terre"
      },
      {
        "title": "Come lavorio muto di rondine",
        "text": "Come lavorio muto di rondine\nmuto per altrui linguaggio\nsi vorrebbe relegare la tua pena, il tuo pathos\n      Quando i tuoi occhi videro la dignità perduta\n      occorrevano parole urlate\n      non solo tu, Rosina, ma tutti le dovevano urlare\nperché non erano volteggi alati di primavera\ni tuoi piedi scalzi sulle pietre\nle pietre sulle tue mani nude\nle pietre nei cuori degli uomini\nle pietre viscerali di miniera\n      I benpensanti ora non vogliono,\n      ora che crescono in te libere parole,\n      che più parli e ci ricordi: brutale fu l'asservimento,\n      indegna la miseria estrema e le troppe umiliazioni \nperché non erano volteggi alati di primavera\ni corpi martoriati di bambine\nsotto il crollo in laverìa\nlo strazio delle partorienti\nsulla strada lunga e dura del cantiere\nle urla trattenute per un giorno di lavoro\ni tuoi palpiti di ragazza invasi di paura\n      Che almeno ora ti si dia parola\n      che sia tu madre di questa nostra storia\n      e renda a noi quella tua pena, la tua vita\n      giungendo come cibo sul becco della rondine\n      in ogni nostro nido.\n"
      },
      {
        "title": "Voi stelle",
        "text": "Paura\nin trame di speranza\nveduto avete\nsui nostri  occhi di emigranti\nmentre il vento sbandierava\nle nostre solitudini sul mare\ne occhi e solitudini\nuniche cose nostre esibivamo\nrigettati da un grembo\ncome scorie di storia\nmentre il vento sferzava\ntremenda canzone\n\"non acque nei fiumi\nné pascoli e agnelli\nma giungla crudele vi attende\nin strade di umane barbarie\"\nMa voi stelle\ndi quella notte sul mare\nvoi che tutto vedete senza alcuna  paura\nperché se non per rinascere\nlasciammo le madri?\nPerché il nostro passo \nora  incerto e sofferto\nse non per incidere\ntracce d'amore  in sterile suolo?\nQueste indurite mani \nche la vostra luce illumina\nsaranno forse l'altrove sognato\nquando da esse\nun genuino pane  sarà dato\ndi preziosità fraterna  ad altre mani\ned altre mani ancora.\n"
      },
      {
        "title": "Zaira",
        "text": "E’ bella Zaira\nche viene dal sud del mondo\na vendere falsi tessuti\n\nle sue anche inarcate\ns’addicono a un passo deciso\nsu queste garighe spinose\n\nil capo coperto da fiori solari\nquasi nulla si vede di lei\neppure ha bellezza\nla bellezza di chi vive per stancarsi\n\ncammina e cammina\nincontra greggi e cani\nvede il cielo che la vede\ne una porta infine\nle si apre.\n"
      },
      {
        "title": "Corre Daniela",
        "text": "Corre elettrico il ritmo della sera\nsi sfianca la città in periferia\ncorre Daniela sul ciglio della strada\npalleggiano i suoi fianchi mollemente\nalla gravità cantando i seni\nla giusta opposizione\n \nCon serenità procede\nin moto di rivoluzione astrale\ninverso a tutto ciò che vede\nil fluire ossessivo d'automobili\nvorticare di guinzagli al parco pubblico\nluci al market con busti galeotti di cassiere\n \nCorre Daniela in linea a un baricentro\nun fuoco nel suo spazio siderale\nnon è un sogno riservato\nnon è nessuno che l'aspetta\nma una certezza forte dolce-amara\nche la dignità di esistere\nsta nel dar vita al vivere\ne nell'andare dove il corpo vive e l'anima\n"
      },
      {
        "title": "Antioco",
        "text": " il Santo venuto dal mare\n\n\nQuel giorno Antioco vi parlò\ndalla mattina a sera\nmostrando grande gioia per l’insperato approdo\ne il vostro sacro accoglierlo\n\tin voi non fu stupore\n\tperché il vino bruno che gli offriste\n\tsapeva liberar vitali essenze\n\tda ogni corpo affranto ed animo battuto\nQuel giorno Antioco camminò\nDa Maladroxia a Triga\nin spalla la cucùrbita \ndi rubicante vino\nmostrando grande gioia\nper vostre cure ed opere serene\ne quando lo invitaste al sonno\nsu morbido giaciglio\nancora vi parlava e vi parlava\ncome mare scosso da maestrale \nche a luna alta stenta ad acquietare\n\tin voi non fu stupore\n\tperché il vino bruno che gli offriste\n\tera il più forte figlio\n\tdel mare e della terra\n\te di potenti umori era fecondo\nbere  la sua offerta \ngli animi legava\nAntioco quella notte già vi amava\nvedendosi ancorare eternamente\nla propria vita con la vostra al sogno.\n"
      },
      {
        "title": "La tua vigna",
        "text": " il Santo venuto dal mare\n\nAssopiti i campi\n\t\t\tsu dolce luce di  Settembre\n\t\t\tpartoriva la tua vigna\n\t\t\tdai rubini umori le canzoni\n\til passo tuo  sulla piana le scandiva\n\tmentre strappavi le  fragranze dagli arbusti\n\tper profumarti con fanciullesca balentìa\n\n\tper te, per noi il frutto era parola\n\tche irrorava di passioni  questa terra\n           di sabbie e rocce gravida\n           e di memorie impervia\n\n\t\t             nei solchi di Cannai era sovrana\n\t\t             la tua fatica offrendosi\n\t\t             alla celeste levità di volta\n\t\t             e granata risorgiva rinnovava\n\t\t             in guizzo di vivace vino\n            così l’umano tessevi col divino\n            curando i tralci che cantavano\n            “onore al germinare sacro della terra\n            alla comunità di genti che preservano\n            onore alla fatica, al sogno, alla parola”. \n"
      },
      {
        "title": "Ballo Tondo",
        "text": " Della nostra giovinezza\ndanziamo\nintorno al fuoco\n \n    come ogni cosa\n    anche la gioia\n    ha le sue regole\n \ntengo il tuo polso\nnella mia mano\ne la nascondo alla vista degli altri\n \n    intorno al fuoco\n    danziamo\n    della nostra giovinezza\n \nha le sue regole\ncome ogni cosa\nanche la gioia\n \n    freno il mio impeto\n    e leggero solletico la terra\n    la mia nutrice madre\n \ndanziamo \nintorno al fuoco\ndella nostra giovinezza\n \n  \n\n    anche la gioia\n    come ogni cosa\n    ha le sue regole\n \ndevo essere con te\nin questa notte che finirà\ninebriato di tutti i tuoi colori\n"
      },
      {
        "title": "Ballu  tundu",
        "text": " De sa gioventudi nosta\n baddaus\n a ingiru de su fogu\n\n  coment’ ‘e donnia cosa\n  su prexu puru\n  tenit  arrégulas suas\n\nsu brutzu tuu \ntengu in sa manu mia\ncuada a sa castiara de is atrus\n\n  a ingiru de su fogu\n  baddaus\n  de sa gioventudi nosta\n\ntenit  arregulas suas\ncoment’ ‘e donnia cosa\nsu prexu puru\n\n  s’impèllida mia agguantu\n  e lébiu  chirighitu sa terra\n  sa mama dida mia\n\nbaddaus\na ingiru de su fogu\nde sa gioventudi nosta\n\n  su prexu puru\n  coment’ ‘e donnia cosa\n  tenit arregulas suas\n\ndepu essi cun tui\nin custa noti  chi at acabai\nsbeliau de totu  sa  bellesa  tua.\n"
      },
      {
        "title": "Round Dance",
        "text": " Of our youth \nwe dance\naround the fire\n\n like everything\neven joy\n has its  rules\n\nI have  your wrist\nin my hand\nand I hide it  from the sight of others\n\naround the fire\nwe dance\nof our youth\n\nhas its rules\nlike everything\neven joy\n\n I curb my impetus\nand lightly tickle the earth\nthe mother who feeds me\n\nwe dance\naround the fire\nof our youth\n\n\neven joy\nas everything\nhas its  rules\n\n\nI have to be with you\non this night that will end up\ninebriated from all your colors\n"
      },
      {
        "title": "Avresti detto",
        "text": "Avresti detto\nin quelle notti insonni da sconquasso \ndove relitto ti piangevi\nallo sprezzo del  mondo\nche giorni avanti\nti sarebbe apparsa\nla felicità proprio dal nulla?\nDa nessun incontro straordinario\nda nessuna ricchezza inaspettata\nin un meriggio solitario\nin pietrosa terra\ntempestata di scille in fiore\ncon canori passaggi d'uccelletti\ne fruscii tra sterpi\ndi lunatiche lucertole\navresti  percepito\nla tua anima negletta\nespandersi  luce nella luce.\n\nAvresti detto\nin quelle notti insonni\nche tempo avanti\navresti compreso \nquanto non vi sia alcun male\nche la notte sia notte\ne il giorno giorno?\nQuanto senza giudizio di passato\ne senza brama di futuro\ntu e la tua nullità vastissima e potente\n\nsareste state dentro la felicità\ncome una bella luce\nche ha da esprimere\ntutto il suo  giorno.\n"
      },
      {
        "title": "Farò un viaggio con te",
        "text": "Farò un viaggio con te\nin una barca rossa e blu\nsopra un tiepido fiume\n\nbeata ascolterò\nle tue dororamate parole\ncome sogni occidentali\n\nbeata ascolterò\ngli arpeggi dei tuoi occhi\ncome sogni aurorali\n\ndella mia sete di te\nti sazierai\nbeatamente.\n"
      },
      {
        "title": "Ap’ a fai cun tui unu biaxi",
        "text": "ap’ a fai  cun tui unu biaxi\nasub’ ‘e un’ arriu tèbidu\nin d-una barca arrubia e asula\n\nBiada ap’ a ascurtai\nde oru raminaus is fueddus tuus\nche bisus de calada 'e soli\n\nBiada ap’ a ascurtai\nis arpeggius de is ogus tuus\nche bisus de  nea\n\nde s’ assura mia po tui\nt’as a satzai\nbiadesamenti\n"
      },
      {
        "title": "I will make a journey with you",
        "text": "I will make a journey with you\non a red and blue boat\nthrough a lukewarm river\n\ndelighted I will listen\nto your goldencopper words\nlike western dreams\n\ndelighted I will listen\nto the arpeggio of your eyes\nlike sunrise dreams\n\nof my thirst of you\nyou will be satisfied\nblissfully.\n"
      },
      {
        "title": "C’è una foschia",
        "text": "C’è una foschia\nche avvolge in lividezza di tramonto\nquesto mio mondo intorno\ne ogni cosa liquefà\nnel dolce accadimento \ndella naturale rassegnazione\nsalto su questi colli irsuti e già dormienti\nmi protendo da tetti incompiuti\nche guardano il mare\nscivolo sui campi\naccarezzo le ancora tiepide zolle spoglie\nincontro l’adolescente\ncon l’indaco fiore tra il sorriso\nme ne fa dono\ned io già penso di intesserlo\ntra le tue corde temporali\ned aprire e socchiudere\nil tuo caldo sguardo\nliquido ed eterno\ncome la sorgente\ne la perenne\nnotte.\n"
      },
      {
        "title": "Il tepore del giorno",
        "text": " Il tepore del giorno\n                             da fresche brezze corroso\n                             l’onda statica del mio amore\n                             greve e irrisoluta\n                             ora è scossa \n                             da una diversa onda\n                             di celere transito di luce\n                                              il tuo occhio configura il mio delirio     \n                                              ed esso si adagia\n                                              nella sua espiazione \n                             il merlo si sofferma\n                             sul caduto seme\n                             scintilla di buio\n                             sul dorato ardore della terra\n                                               ed io non immagino più\n                                               dove tutto ciò abbia fine\n                             l’estate sopraggiunta ormai\n                             tra queste imbiondite sterpi\n                             danzerà sacrale al fuoco \n                             con altre estati\n                                                ed il tuo occhio\n                                                predisposta connessione\n                                                al mio principio alla mia fine\n                                                comporrà per me i cromatismi\n                                                di questa luce infinita\n                                                che assaggerò, adorandoti per sempre,\n                                                ancora per un poco.\n"
      },
      {
        "title": "Da dove viene quest’aria?",
        "text": "In queste aride lande sulcitane\nsabbie disancorate \nil vento giostra e sperde\n\nqui dove anche un fiore\nnon osa chiedere la dignità di un giorno\nnon v’è società né opera\nla bellezza è povera cosa\nè un grido inaspettato e selvaggio\nnon commuove, travolge\nè un granato fiore\nal lato di una casupola candida\n\nqui arido alveo\ndove è necessario nutrire memoria\ndi ciò che non è mai stato\ncome pulviscolo transito\ndentro un raggio di luce\n\naccarezzo l’aria \ne ciò mi basta\n\nè stato bello apparire\ndentro i tuoi occhi \ne poi sparire\n                        da dove viene quest’aria?\n\nLe nostre parole si combinano\nseguendo le leggi del caos\nricadendo formano disegni\nche incantano\n\ndi noi così presto\nsi perderà la traccia\nviaggiando nella luce e nell’ombra\nabbiamo composto un canto\nper campane mute\n\naccarezzo l’aria\ne ciò mi basta      \n\nè stato bello apparire\ndentro i tuoi occhi\ne poi sparire\n                        da dove viene quest’aria?\n\ndai tuoi occhi\ncapto gli echi lontani\ndell’inespresso suono\nvibro ancora\nil mio essere uno\ninutile e traboccante\nprigioniero e dilatato\n\nche tu mi riconosca\ncome l’ospite portato dal vento\ncome il pappo che posa sul tuo desco\nimbandito di taciti sogni\n\nil tuo occhio ardesiano\nimprime su di me\nuna serale pietà\ne ciò che posso dire\naccarezza come brezza fugace\nalita nell’alveo cullando\nle tue perdute\npiume timoniere\n\nè stato bello apparire\ndentro i tuoi occhi \ne poi sparire\nda dove viene quest’aria\nancora calda di tramonto.\n"
      },
      {
        "title": "La via",
        "text": "Andavo con mia madre non so dove\nlei mi parlava io non la sentivo\nm’incantava lo scorrere di multicromati sassi sul sentiero\nnell’andar con lei le domande erano leggere\ne cangianti come livree di farfalle\n\nma poi inaspettatamente si fece muta\nsi fermò adagiandosi vicino a un rovo\ne disparì la sua anima tempo di un lampo\nlasciandomi  sola nel cammino senza covo\n\nallora grevi divennero le domande più delle mie orme\ngli occhi sfaldarono privi dell’incanto\nil cuore fu preso da un desiderio orfano:\ncadere come seme in un morbido solco,\n“ son le tue orme la via “ questo mi diceva\nsolo ora lo sento di tanto in tanto.\n"
      },
      {
        "title": "Dove tu guardavi",
        "text": "Sospendevi madre\nsulle tue braccia il mio pianto\nalla finestra\nporgevi il mio sguardo\naprendomi ai colori del mondo\n\nmi consolavi cantando\nti consolavi\ndi buone stagioni per me\n\navrei trovato, pensavi,\nlà fuori una strada\nmia come i miei passi l'avrebbero voluta\n\ned io m'incantavo\ndi frettolosi uccelli\nd'irrequiete fronde\ndi luce cangiante di nuvole.\n\nOra senza di te\ndalla finestra guardo\ndove tu guardavi\n\nla strada che per me scorgevi\nforse non l'ho mai percorsa\nforse là fuori fugge ogni cosa\no va alla sua guerra\n\nma il desiderio che ti ardeva\ne credeva nel mio sguardo\nancora sta al mio fianco\ndavanti alla finestra\n\n\n\ncerco il senso dei colori \ne della musica del mondo\ncome i versi del tuo canto m'invitavano\n\n\"Sii presente sempre\na ciò che ti ritorna\nun profumo di nuova stagione\nun lume nel buio\nuno squarcio d'aurora\"\n"
      },
      {
        "title": "Ora",
        "text": "Anche oggi\nun pochino più a nord\nnell'occidente\nsembra si sposti il sole\nDiciassettesima ora\nultimo venerdì di Febbraio\nricordarsela é facile\nperché riposava senza cura\nfradicio il giardino\ne in tutto pareva\nun'incantata attesa \n\nMa ora le luci\nsi son fatte sublimi\nsulle cose\nun concerto\ndi abbandoni e speranze\nsi accorda\nD'un tratto scalpita nel silenzio\nun suono di campane\ne si nota\nil completo biancore del mandorlo\nil fermento indistinto\nche ovunque fibrilla\nla dolce tensione\ndi rami e di steli\nal saluto del sole\nle rincorse dei gatti si fermano\nOra tutti sanno di vivere\noltre la notte che verrà\nuna nuova stagione.\n"
      },
      {
        "title": "Con alchimistiche parole",
        "text": "Con alchimistiche parole\naprivano scrigni\ne racchiudevano mondi i bambini\nmentre noi ammucchiavamo foglie\ndi consunto amaranto\n\nsillabe e suoni\ncome geniale gioco di felicità\nrovistavano dentro il mondo\nogni sua possibile fecondità\ne noi ammucchiavamo foglie\ndi consunto amaranto\n\nma ora che ti amo e sono bambina\nho in te la mia potente e magica parola\ne scorro nei più bei luoghi mai veduti\ne spargo semi anziché foglie\nnell’amorevole incanto di ogni tua mattina.\n"
      },
      {
        "title": "Aspettando la pioggia\n",
        "text": "Aspettando la pioggia\namore mio\npotremo pensare\nche altre stagioni non ci aspettano\ne che tutto ciò che potevamo dire\nnon lo abbiamo detto\n\nAspettando la pioggia\namore mio\npotremo pensare\nche la nostra estate\nè stata fulgida\nseppur con pochi frutti  e senza seme\n\nQuando cadrà la pioggia\namore mio\nsmetteremo di aspettare \ne senza pensiero\nincominceremo a vivere\ncome prime creature sotto il cielo.\n"
      },
      {
        "title": "Più di tutto\n",
        "text": "Più del vento\ninvocato passaggio\na mitigare le arsure del dolore\n\nPiù della musica\ndelizioso incedere, gradita ospite,\na scacciare il nulla dalle mie dimore\n\nPiù del mare \nmeraviglioso abbraccio\na confortare desideri dispersi e visionari\n\nPiù di tutto\n                   Il tuo ridere\ndilaga nel mio animo la forza della vita\n\nTutto ciò che più amo\n è nel tuo sorriso\nche mi disseta, sana e mi risveglia nuova\n\nPiù di tutto\n                   Il tuo ridere\nmuove le mie corde in un estroso canto\n\nStraripano\n                   i nostri sguardi\ndegna  vittoria\nche si beffa di ogni male\ne non si sente ormai più sola.\n"
      },
      {
        "title": "Ciò che mi hai dato\n",
        "text": "Ciò che mi hai dato\nsenza saperlo\nè un sentiero aperto\npieno di luce\nla dignità e il fascino\ndella mia solitudine\nsgorgando da te\ne procedendo verso te\n\nciò che mi hai dato\nsenza saperlo\nè un vasto orizzonte\nil colore caldo della moltitudine\nche promana da te\ne recupera in te\n\nciò che mi hai dato\nsenza saperlo\nè il vedermi io ferma\nin un sogno senza tempo\nsorgente eterna di te\n\nse io riuscissi a darti\nciò che tu mi hai dato\ntoccheremmo il cielo\namore mio, toccheremmo il cielo.\n"
      },
      {
        "title": "Fine",
        "text": ""
      }
    ]
  },
  {
    "postfazione": [
      {
        "title": "",
        "text": ""
      },
      {
        "text": "\n“Crea parole\nLe parole sono vibrazioni della natura\nCosì le belle parole creano una bella natura\nQuesta è la radice dell'universo”\n\n<bold>Masaru Emoto</bold>\n"
      },
      {
        "title": "POSTFAZIONE",
        "text": "“Acque, terre e amori. Tre raggruppamenti della raccolta e tre fascinazioni ricorrenti che ne toccano il cammino facendo da contrappunto alla sua poetica.\nDalle acque, in cui tutto nasce e dove tutto si rispecchia e  ricade, può sentirsi il suono dell'anima universale quando ogni altra cosa tace .\nDalle terre, dove la vita sperimenta il suo progetto, emergono canti con i loro cangianti colori che lasciano tracce di luce e di sogno. \nDagli amori, fermenti di sofferenze e gioie, con cui si costruiscono le  dimore dello spirito, nasce il bisogno di memoria del sogno, di un tornare all' unione delle anime con l'anima, del singolo al tutto.\nE' un universo poetico multiforme e dinamico che scorre tra queste poesie così diverse tra loro per timbro e ritmo. Ma a rendere un quadro unico la raccolta è un filo sottile di interconnessioni in una delicata tessitura di intimità concesse e a volte delegate, fuori da consueti linguaggi, entro una visione teatrale dove gli attori, che siano elementi e forze naturali o che siano animali e persone, sono come dei personaggi in cerca d'autore e spingono l’autrice e regista a farli parlare. In loro la voglia di esprimere la propria verità condizionata è l'essenza del bisogno di esistere ed essere riconosciuti nell'amore, e per giungere a tale scopo si servono di trasfigurazioni e reciproche compenetrazioni. Ciò che per alcuni di noi forse può sembrare ancora inverosimile è per l’autrice un campo di verità da frequentare. La sensibilità, ormai scientificamente provata dell'acqua come delle piante non ha molto di diverso dalla umana sensibilità: Ed allora perché non dialogare e parlarsi reciprocamente? La poesia può farlo.\n- I frantumi di plastica che orlano una spiaggia parlano di una tempesta marina, ma oltre a relitti inanimati c'è anche una spugna su di un foro di roccia che canta il suo canto esprimendo gli ultimi aneliti del suo profumo;\n- Il bacino lagunare, che si acquieta in presenza della luna, si sente bambino pronto al sonno tra le braccia di sua madre; \n- Alberi viaggiatori  conoscono una nuova terra grazie a dei bambini;\n- Vecchie barche  raccontano la loro storia in banchina; \n- Il pescatore   parla delle reti che hanno  tessuto ed imbrigliato la sua vita;\n- Il patrono dell'isola rivisitato nel suo legame d'amore, con la gente dedita a \"opere serene\", sancito dall'offerta di  un vino sublime.\n- La cernitrice mineraria che spinge  a parlare al suo posto, quasi a dare più valore al riscatto della sua figura. E' come se lei ferma e severa ci guardasse e dicesse: - badate che il mio lavoro non aveva niente a che vedere con il lavorio della rondine, io non portavo, come naturalmente fa una madre in natura, da mangiare ai propri  figli, io venivo brutalmente sfruttata da una società che mi aveva defraudato di tutto ed è per questo che chiedo giustizia , voglio che la vostra memoria riscatti la mia dignità- .\nUno scenario umano che espone i salti e i nodi delle sue contraddizioni: compaiono i borghi  abbandonati a seguito della rovinosa e coloniale industrializzazione e c'è la ragazza che, di fronte alla società del consumo globalizzato, fatta di costrizioni e paure, reagisce correndo ed assaporando una ritagliata, ma  libera e degna, condizione di  esistere.\n La bellezza dei paesaggi non è  quella di una cartolina, è come scrive in \"Da dove viene quest'aria\" un qualcosa di povero che non commuove ma travolge gli animi, li sorprende e li  compenetra. Sono paesaggi che vogliono parlarci e che chiamano la nostra sensibilità non per salvare loro - perché la natura non ha bisogno dei nostri \"interventi\" su di essa - ma per salvare noi cercando di nutrirci di pace e saggezza, di bellezza e spiritualità.\n La lettura di questa raccolta è accompagnata dalle   poetiche immagini di due grandi fotografi Sulcitani: Davide Cau e Gabriele Vargiu ma anche da alcuni scatti dell’autrice stessa. Il contributo del loro impatto visivo  dona un’ accresciuta sensibilità verso gli scenari che si esprimono. \nI soggetti naturali ed umani,  anche solo tratteggiati con poche parole,    imprimono piccole folgorazioni,  emozioni  che entrano nella nostra memoria  a  nutrire il nostro dialogo interiore . Gli ultimi versi della raccolta, a prefigurare una sublime possibilità, esprimono la frustrazione e al contempo l'unica nutribile speranza : riuscire a rendere, a dare, alla natura ciò che il suo amore ci dà per attivare la felice connessione, per farci toccare il cielo.\n Seguendo un impulso naturale, l’autrice  ha voluto che la raccolta non si potesse chiudere senza offrirla con sei poesie tradotte, due per ogni raggruppamento, in lingua Sarda Sulcitana e in lingua Inglese. Un impulso che ha voluto seguire nonostante un salto traspositivo così ampio sia temporale che spaziale su lingue tanto diverse. Si convinceva sempre di più dell’essere bello ed anche fruttuoso provare a tradurre la sua poesia, permettendo che altre lingue la attraversassero  entro le proprie maglie. Il timore del risultato, che poteva comunque non sortire canonicamente accettabile, perché non privo di imperfezioni, non sminuiva per lei  l'entusiasmo a provare dei  bagni di vivezza e di fertilità per le lingue che la poesia chiama a confrontarsi là dove lo si fa ben poco: nel sentimento del reale, nel linguaggio che crea il sentire.\n"
      },
      {
        "title": "Ringraziamenti",
        "text": "Ringrazio chi,  con sapienza, pazienza e fiducia,  ha sostenuto ed aiutato la pubblicazione di questa mia raccolta e chi mi ha offerto collaborazione nella traduzione di alcune poesie.\nDedico la raccolta ai nipoti, ai figli e a tutti i giovani che con l’amore per la natura dei propri luoghi vogliono crescere.\nD.D.\n"
      }
    ]
  }
]